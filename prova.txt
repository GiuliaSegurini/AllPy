èèèèèèèèèèèèèèèèèèèèèèèèèèèèèèèèèèàààààààààààààààààààààààààììììììììììììììììììììì
Min familj
Min familj består av min far Lasse, min mor Maria, min syster Nina, mig själv och min hund Putin, en dobermann.

Lasse, min far, är 55 år gammal. Han är ganska lång, runt 1,85, och är blond och blåögd. För varje år som går blir han lite tyngre, numera väger han omkring 100 kg. Han arbetar sedan tjugo år som elektriker hos Hederlige Berras El AB. På fritiden tycker han om att dricka mörkt öl på returflaska, eller att åka en liten vända på sin Harley, dock helst inte samtidigt.

Maria, min mor, är omkring 35 år. Hon är mycket smal och lång, cirka 1,80, med mörka ögon och svart hår. När hon var yngre jobbade hon som mannekäng i Madrid, hon är fortfarande mycket vacker. Numera är hon en uttråkad troféhustru, som helst fördriver dagarna med att shoppa, dricka champagne och beklaga sig över sitt tråkiga liv.

Min syster Nina är 19 år och född i ett tidigare äktenskap. Hennes mor heter Olivia och var tidigare gift med Lasse. Nina går i gymnasiet, ekonomisk linje, och skall väl bli börsmäklare när hon blir stor. Hon är ganska kort, 1,65, och blond och blåögd som sin far.

Själv heter jag Patrik och är 14 år. Jag går alltså i högstadiet och är 1,76 lång, med mörkt hår och bruna ögon. Alla dagar är jag länge ute och cyklar med min hund Putin, så jag väger bara 66 kg.